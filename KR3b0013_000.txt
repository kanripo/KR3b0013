# -*- mode: mandoku-view; -*-
#+TITLE: 虎鈐經
#+DATE: 2015-08-24 23:02:42.034342
#+PROPERTY: ID KR3b0013
#+PROPERTY: BASEEDITION WYG    
#+PROPERTY: JUAN 提要
<pb:KR3b0013_WYG_000-1a>¶
欽定四庫全書　　　　子部二¶
　虎鈐經　　　　　　　兵家類¶
　　提要¶
　　　　(臣/)等謹案虎鈐經二十巻宋許洞撰洞字淵¶
　　　　夫呉興人咸平三年進士為雄武軍推官免¶
　　　　歸㝷召試中書改烏江縣簿坐事變姓名隠¶
　　　　中條山龔明之中呉紀聞謂洞平生以文章¶
　　　　自負所著詩篇甚多歐陽修嘗稱為俊逸之¶
<pb:KR3b0013_WYG_000-1b>¶
　　　　士者是也是書巻首有洞進表及自序大意¶
　　　　謂孫子兵法奥而精學者難於曉用李筌太¶
　　　　白隂符經論心術則秘而不言談隂陽又散¶
　　　　而不備乃演孫李之要而撮天時人事之變¶
　　　　備舉其占凡六壬遁甲星辰日月風雲氣候¶
　　　　風角鳥情以及宣文設奠醫藥之用人馬相¶
　　　　法莫不具載積四年書成凡二百十篇分二¶
　　　　十卷名曰虎鈐經大都彚輯前人之説而叅¶
<pb:KR3b0013_WYG_000-2a>¶
　　　　以己意惟第九卷所載飛鶚長虹重覆八卦¶
　　　　四陣及飛轅寨諸國為洞自創耳其四陣統¶
　　　　論自以為逺勝李筌所纂其間亦多迂濶誕¶
　　　　渺之説不足見諸施行然孝漢書藝文志兵¶
　　　　家者流有兵權謀兵形勢隂陽諸類凡七百¶
　　　　餘篇葢古來有此専門之學今漢志所録者¶
　　　　久已亡佚而洞獨能掇拾遺文撰次成帙不¶
　　　　可謂非一家之言録而存之亦足以備一説¶
<pb:KR3b0013_WYG_000-2b>¶
　　　　也乾隆四十六年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
